NEŽ SIMULACI SPUSTÍTE:

Účelem tohoto programu je simulovat procházku projektivní rovinou. Fanova rovina, nejjednodušší z projektivních rovin, se skládá ze sedmi bodů symetricky spojených sedmi přímkami tak, že každým bodem prochází právě tři přímky - a naopak, každá přímka prochází právě třemi body. V této simulaci jsou popsány jako chodby a místnosti, propojené dveřmi. Simulace probíhá formou konverzace v textovém režimu, podobně jako textové hry.

Každá chodba a místnost má následující :
1.) Troje dveře, vedoucí vždy z chodby do místnosti nebo z místnosti do chodby
2.) Jmenovku, kterou je možno a patrně bude nutno upravovat

Jmenovky mají i dveře, a to z každé strany jednu. Jmenovky dveří, místností a chodeb mají za účel umožnit Vám, abyste si značili cestu, kudy jste prošli.
Bez jmenovek jsou všechny místnosti navzájem zcela zaměnitelné, stejně tak i chodby. Tato symetrie je obecnou vlastností projektivních rovin - je na Vás, abyste lokacím udělili jedinečnost tím, že je pojmenujete.

Hra záměrně nemá žádný pevně určený cíl. Chcete-li vyhrát, máte několik smysluplných možností, například:
1.) Navštívit každou místnost. Na to, abyste je od sebe rozeznali, je patrně budete muset pojmenovat.
2.) Pojmenovat všechno, co se pojmenovat dá.
3.) Vyznat se v celém labyrintu natolik, že se z každé lokace dostanete do libovolné jiné minimálním počtem kroků (mezi místnostmi to jsou dva - z místnosti do chodby, kterou s cílovou místností sdílí a z chodby do cílové místnosti. Stejně tak mezi chodbami)
4.) Udělat cokoli z toho za co nejmenší čas/v co nejmenším počtu kroků/co nejelegantněji a tak podobně.

Tento seznam samozřejmě není úplný. Pokud přijdete na jakýkoli jiný cíl, můžete se ho pokusit uskutečnit - k tomu tu simulace je.

Pro spuštění stačí otevřít kód v aplikaci Python nebo ho dostat do jakéhokoliv prostředí, ve kterém Python běží.

Navrhovaný způsob spuštění:
- nainstalujte aplikaci Python
- otevřete v ní soubor s programem


PO SPUŠTĚNÍ SIMULACE:

Při spuštění programu dojde automaticky k vypsání hlavní nabídky, pomocí jejíchž příkazů můžete přejmenovávat lokální místnost nebo chodbu, procházet dveřmi a zároveň je pojmenovávat nebo přejmenovávat (pozor, obsah jmenovky dveří lze měnit pouze tehdy, když jimi procházíte, a to pouze z té strany, z níž jste jimi prošli, z druhé strany jsou stále nepojmenované, takže je výhodné věnovat nějaký čas vymýšlení strategie pro případ náhodného návratu do lokace, kde jste byli předtím!)
Jedním z příkazů hlavní nabídky lze také program ukončit.
Hodně štěstí!